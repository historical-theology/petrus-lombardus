<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../css/f_latina.css" />
    <link rel="StyleSheet" type="text/css" href="../../../css/f_canus.css" />
    <link rel="StyleSheet" type="text/css" href="../../../css/f_ruberi.css" />
    <link rel="StyleSheet" type="text/css" href="../../../css/f_textusi.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="pet_m000.html">&lt;&lt;&lt; operis index</a>&nbsp;&nbsp;<a href="pet_mmon.html">&lt;&lt;&lt; retro</a>&nbsp;&nbsp;<a href="pet_mdis.html">porro &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Petrus Lombardus</p>
<p>ca. 1095 - 1160</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
 <td width="50" style="text-align:left;vertical-align:top;">
<p>&nbsp;</p>
    </td>
        <td width="600" style="text-align:left;vertical-align:top;">
<h1>Sententiarum libri IV</h1>
<p>&nbsp;</p>
<h2>ca. 1155/58</h2>
<p>&nbsp;</p>
    </td>
  </tr>
 <tr>
    <td width="650" colspan="2" style="text-align:left;vertical-align:top;">
<p style="color:#993399;">________________________________________________________________</p>
<p>&nbsp;</p>
<p>&nbsp;</p>
    </td>
  </tr>
  <tr>
    <td width="50" style="text-align:left;vertical-align:top;">
<span class="f_canus">&nbsp;</span>
    </td>
        <td width="600" style="text-align:left;vertical-align:top;">
<h4 style="letter-spacing:1pt;font-variant:small-caps;">Petri Lombardi</h4>
<h4 style="letter-spacing:1pt;font-variant:small-caps;">in libros sententiarum</h4>
<h4 style="letter-spacing:1pt;font-variant:small-caps;">prologus.</h4>
<p>&nbsp;</p>
<h3><span class="f_ruberi">C</span>upientes aliquid de penuria ac tenuitate nostra cum paupercula in gazophylacium Domini mittere, ardua scandere, opus ultra vires nostras agere praesumpsimus; consummationis fiduciam, laborisque mercedem in Samaritano statuentes, qui, prolatis in curationem semivivi duobus denariis, supereroganti cuncta reddere professus est. Delectat nos veritas pollicentis; sed terret immensitas laboris. Desiderium hortatur proficiendi, sed dehortatur infirmitas deficiendi (ex Aug., 3 libro de Trin., in prooemio), quam vincit zelus domus Dei. Quo inardescentes, fidem nostram adversus errores carnalium atque animalium hominum, Davidicae turris clypeis munire, vel potius munitam ostendere, ac theologicarum inquisitionum abdita aperire, necnon et Sacramentorum ecclesiasticorum pro modulo intelligentiae nostrae notitiam tradere studuimus (ex eodem Aug. loco citato; ex Hilario, in principio, 10 de Trin.). Non valentes studiosorum fratrum votis jure resistere, eorum in Christo laudabilibus studiis, lingua ac stylo nos servire flagitantium: quas bigas in nobis agitat Christi charitas. Quamvis non ambigamus omnem humani eloquii sermonem calumniae atque contradictioni aemulorum semper fuisse obnoxium; quia dissentientibus voluntatum motibus, dissentiens quoque sit animorum sensus: ut cum omne dictum veri ratione perfectum sit, tamen dum aliud aliis aut videtur, aut complacet, veritati vel non intellectae, vel offendenti, et impietatis error obnitatur, ac voluntatis invidia resultet; quam Deus seculi hujus operatur in illis diffidentiae filiis, qui non rationi voluntatem subjiciunt, nec doctrinae studium impendunt, sed his quae somniarunt sapientiae verba coaptare nituntur, non veri, sed placiti rationem sectantes, quos iniqua voluntas non ad intelligentiam veritatis, sed ad defensionem placentium incitat; non desiderantes doceri veritatem, sed ab ea ad fabulas convertentes auditum. Quorum professio est magis placita quam docenda conquirere; nec docenda desiderare, sed desideratis doctrinam coaptare; habent rationem sapientiae in superficie. Quia fidei defectionem sequitur hypocrisis mendax, ut sit in verbis pietas, quam amiserit conscientia, ipsamque simulatam pietatem, omni verborum mendacio impiam reddunt; falsae doctrinae institutis fidei sanctitatem corrumpere molientes, auriumque pruriginem, sub novello sui desiderii dogmate aliis ingerentes, qui contentioni studentes, contra veritatem sine foedere bellant. Inter veri namque assertionem et placiti defensionem pertinax pugna est, dum se et veritas tenet, et se voluntas erroris tuetur. Horum igitur et Deo odibilem ecclesiam evertere, atque ora opilare (ne virus nequitiae in alios effundere queant), et lucernam veritatis in candelabro exaltare volentes, in labore multo ac sudore, hoc volumen, Deo praestante, compegimus, ex testimoniis veritatis in aeternum fundatis, in quatuor libris distinctum. In quo majorum exempla doctrinamque reperies; in quo, per dominicae fidei sinceram professionem, vipereae doctrinae fraudulentiam prodidimus, aditum demonstrandae veritatis complexi, nec periculo impiae professionis incerti, temperato inter utrumque moderamine utentes (ex August., in prooem., 3 de Trin.). Sicubi vero Patrum vox nostra insonuit, non a paternis discessit limitibus. Non igitur debet hic labor cuiquam pigro vel multum docto videri superfluus, cum multis impigris multisque indoctis, inter quos etiam et mihi, sit necessarius; brevi volumine complicans Patrum sententias, appositis eorum testimoniis, ut non sit necesse quaerenti librorum numerositatem evolvere, cui brevitas quod quaeritur offert sine labore (ex eodem loco supra citato). In hoc autem tractatu, non solum pium lectorem, sed etiam liberum correctorem desidero, maxime ubi profunda versatur veritatis quaestio, quae utinam tot haberet inventores quot habet contradictores! Ut autem quod quaeritur facilius occurrat, titulos quibus singulorum librorum capitula distinguuntur praemisimus. </h3>
    </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="pet_m000.html">&lt;&lt;&lt; operis index</a>&nbsp;&nbsp;<a href="pet_mmon.html">&lt;&lt;&lt; retro</a>&nbsp;&nbsp;<a href="pet_mdis.html">porro &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
